#Tematankar

Prova de olika versionerna med hjälp av [temaväljaren](theme-selector).

Alla mina paletter har jag skapat på [paletton.com](http://paletton.com).

Nedan visar jag de grundfärger som jag utgår från.  Jag har använder ibland någon av de ljusare eller mörkare nyans av grundfärgen som peletton-appen också exporterar. Jag använder även lessfunktionerna lighten och darken på vissa ställen för att minska intrycket av en färg eller öka kontrasten mellan vissa färger. Kulörtonen skall dock vara densamma.

##Default
Temat som jag har jobbat med sedan kmom02. Temat har fått nya färger som jag tog från en grafik gjord av [Scott Albrecht](http://scottalbrecht.com/). Konstnären har förmodligen använt sig av triadisk palett och jag har gjort detsamma. Den bruna-orangea basfärgen går bra ihop med min flashbild vilket gör att de andra färgerna också harmonierar med flashbilden (som kommit tillbaka till sidan efter att ha varit bortplockad under två kursmoment).

Default-temat är annars vitt och ganska avskalat.

<table class="color-table">
<tr>
<td style="background-color: #D36247">
<td style="background-color: #316B85">
<td style="background-color: #87C041">
</tr>
</table>

##Base
Bastemat lät jag vara ordentligt ostylat. Ingen palett används. Det enda jag ändrar från webbläsarens grundfärger är texten som jag låter bli lite ljusare än kompakt svart.

##Light
I detta tema lade jag till lite gråa, ljusa, nyanser. Jag använde även css för att desaturera alla bilder. Intrycket tycker jag blir "svartvit monitor". Jag tycker inte det ser avskalat ut utan ser snarare lite "fel", som om jag skulle vilja hitta knappen som sätter på färgen igen. Jag testade även temat med färg i bilderna men tyckte inte det blev speciellt mycket bättre. Kanske skulle det bli bättre om jag justerat till mörkare grånyanser.

Gråskala:
<table class="color-table">
<tr>
<td style="background-color: #f7f7f7">
<td style="background-color: #989898">
<td style="background-color: #606060">
<td style="background-color: #848484">
</tr>
</table>

##Color
I detta monochromatiska tema utgick jag från en grön färg i bilden på draken på förstasidan. Även flashbilden innehåller en liknande färg vilket gör att helhetsintrycket blir ganska lugnt. Jag testade att färga footern enligt den monocromatiska färgskalan men det blev, enligt mig, en för stor yta med färg som varken såg snygg eller harmonisk ut. Färgen används i sajtheadern och i länkar. Även textfärgen på sidan är en mörk nyans av den gröna färgen.

Monocromatisk grundfärg:
<table class="color-table">
<tr>
<td style="background-color: #C6DA54">
</tr>
</table>

##Dark
Jag har generellt lite svårt med mörka hemsidor. Ofta är det innehållet i en hemsida som kan göra att jag tycker det passar med ett mörkt tema. Samtidigt trivs jag bra i mina texteditorer där jag alltid använder mörka teman. Därför valde jag att utgå från ett favorittema för texteditor, one-dark. Jag valde min editors mörklila bakgrund som bakgrund och hämtade en palett med fyllig lila och dess gröngula komplementfärg från paletton.

Bakgrund:
<table class="color-table">
<tr>
<td style="background-color: #303340">
</tr>
</table>

Grundfärg med komplement:
<table class="color-table">
<tr>
<td style="background-color: #BF52C3">
<td style="background-color: #E2F968">
</tr>
</table>

##Colorful
Här utgick jag från mitt mörka tema men skapade en triadisk palett. Istället för den gröngula färgen i det mörka temat är de sekundära färgerna grönt och gult. För att få några fler element att sätta färg på kopierade jag en del av utseendet från mitt default-tema.

Triadisk palett:
<table class="color-table">
<tr>
<td style="background-color: #C854BE">
<td style="background-color: #9BEB62">
<td style="background-color: #FFF36B">
</tr>
</table>

##Typography
För mitt typografiska tema ville jag försöka ge en förnimmelse av tidningsmagasin. Egentligen hade jag tänkt mig en modern serif, Didot, som stilsättande font men när jag letade exempel föll jag för en kombination av Playfair Display och Crimson Text. Dessa fonter har lite äldre släktskap än vad jag tänkte från början. Tillsammans tycker jag de ger ett elegant intryck och förhoppningsvis en förnimmelse av magasin.

Den enda färg jag använder i detta tema är en röd nyans på sidloggan som är tagen från Pikachus båt i flashbilden.

Färg:
<table class="color-table">
<tr>
<td style="background-color: #DD6554">
</tr>
</table>

##Fun
Jag gjorde inte något extravagant fun-tema utan använde typografi och färger för att skapa uppenbara associationer. Skulle associationen mot förmodan passera betraktaren utan att vara uppenbar så rekommenderar jag NES classic edition som referensmaterial.

Palett:
<table class="color-table">
<tr>
<td style="background-color: #CC4B09">
<td style="background-color: #FFBAAA">
<td style="background-color: #5D94FB">
<td style="background-color: #127C22">
<td style="background-color: #D9E6FE">
</tr>
</table>
