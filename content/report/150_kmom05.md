Kmom05
===============================

#### Berätta kort om erfarenheterna med din undersökning av webbplatsers laddningstid.
Jag tyckte att det var en intressant analysuppgift.

Som med alla verktyg måste man använda PageSpeed och DevTools med eftertanke. PageSpeed ger sajten tandlakarenygren.se bättre betyg än css-tricks.com för mobil speed. Detta trots att jag anser att css-tricks, till skillnad mot tandlakarenygren.se, fungerar bra på mobil.

För det första är den faktiska laddningstiden mycket kortare på css-tricks. Även när det gäller möjligheten att börja interagera med sidan redan innan den är helt färdigladdad, är css-tricks betydligt snabbare. 

Sedan är det olika hur sidorna används. Surfar man till CSS-tricks har man förmodligen ett ärende på just den sidan, läsa en bloggartikel eller titta runt bland nyheter. 

En sida som tandlakarenygren.se däremot surfar man förmodligen oftast in på när man funderar på att gå till tandläkaren. Är sidan då väldigt trög att använda tror jag det är lätt hänt att man istället bara väljer en annan tandläkares hemsida. 

Med detta exempel vill jag säga att man behöver fundera på sajtens syfte och innehåll, i relation till betyg på PageSpeed och hastighetsmätning i Devtools. CSS-tricks vill jag hävda fungerar bra på mobil trots speedscore på 57/100 medan tandlakarenygren.se inte fungerar särskilt bra på mobil, trots ett något högre score på 60/100.

#### Har du några funderingar kring Cimage och dess nytta och features?
Jag tyckte riktigt bra om Cimage och blev imponerad av vad det gjorde för sidans laddningstid. Det är ett verktyg som jag ska titta mer på, om jag ska bygga en hemsida med mycket bilder.

#### Lyckades du uppnå ett bra sätt och en LESS-struktur för att jobba med dina bilder i webbplatsen?
Jag tycker än så länge att det är ganska besvärligt använda bilder på en webbplats.

Det första problemet är att överhuvudtaget hitta några bilder som känns relevanta. Nästa problem är på vilka villkor man får använda bilderna, om man inte tagit dem, eller ritat dem, själv. Här tyckte jag det var bra och kul, att vi i övningen skapade en liten fiktiv blogg med egentagna bilder.

Sedan har jag alltid problem att placera bilderna på webbsidan på ett naturligt sätt. Det ska inte se påklistrat ut. Jag upplever ibland att bilder används närmast slentrianmässigt och lite ogenomtänkt på en del webbsidor, utan att egentligen tillföra något, bara för att "det ska ju finnas bilder på en webbsida". Stockfoton, tex, blir man ju närmast allergisk mot efter ett tag. 

Less-strukturen saxade jag i stora drag från uppgiften, med vissa modifieringar, och den fungerar bra.

Vad gäller bilders storlek använder jag Cimage. 

#### I extrauppgiften om picture, srcset och sizes, fick du någon känsla för för- och nackdelar med konceptet?
Jag läste artiklarna väldigt översiktligt. Teknikerna verkar göra det ganska komplicerat med många filer och mer kod för varje bild. Överlag känns teknikerna lite ofärdiga och att där finns mer att göra för att lösa problemet med att optimera bilder för olika enheter.