Kmom02
===============================

Stilen som jag har strävat mot är inspirerad av brutalistisk webbdesign fast inte så tillvida att stilen lutar åt ostylat, inte heller att koden är rå. Kanske är det mer minimalism med brutalistiska inslag?

Jag ville inte använda mig av den 950 pixlar breda och centrerade kolumnen utan istället försöka skapa en stil som tar upp hela fönstret. Samtidigt är det mesta av innehållet text och en textkolumn bör inte vara för bred för att vara bekväm att läsa. Detta försöker jag lösa genom att begränsa bredden av textkolumnen till något som ofta blir ca 33% av skärmbredden. I alla fall på de flesta laptops. Denna enda textkolumn lägger jag, om jag räknat rätt, centrerad över en tänkt vertikal linje 1/3 in på sidan.

För kursmomentsrapporterna är sidan uppdelad i 2/3 för text och 1/3 för navigation med navigationen till höger. Sidornas huvudsakliga innehåll ligger precis där majoriteten av besökare enligt [The Fold Manifesto](https://www.nngroup.com/articles/page-fold-manifesto/) tittar först och mest.

Färgerna är en triadisk palett som jag skapat utifrån [webfärgen](https://en.wikipedia.org/wiki/Web_colors) `deeppink`.

Jag trivdes inte med att visa både en expanderad meny och en hamburgermeny samtidigt så jag satte en brytpunkt på 700 pixlar där menytyperna skiftar.

Jag har använt flexbox istället för att använda floats för att göra header och footer responsiva. Med ett 98% stöd för flexbox i svenska webläsare enligt [can I use](), och ett förmodat 100% stöd för flexbox i webbläsare hos sidans tänkta publik känns det självklart. Jag upplever flexbox som betydligt lättare att använda än lösningar baserade på float.

Anax Flat kändes lite bråkigt att jobba med när jag ville göra större ändringar i layouten. Jag saknar, alternativt har jag inte hittat, utförlig dokumentation om Anax Flat.

####Vad tycker du om LESS så här långt, och det sättet vi jobbar med LESS-moduler i vårt tema?
Så här långt tycker jag om less och hur det möjliggör en något mer strukturerad kod jämfört med vanilla css.

####Hur kändes det att kompilera LESS till CSS, var det något du reflekterade över?
Att kompilera less-filerna tillför ett steg som känns aningen besvärligt när man vill testa vad små förändringar i koden gör med layouten. Vad jag förstår går det att använda till exempel gulp för att autogenerera css vid förändring av less-filen. Själv skapade jag dock bara en shortcut i min editor för att kompilera less-filen vilket också fungerade ganska smidigt.

####Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?
Jag har inte gjort några egna make-filer från grunden men stött på dem när jag jobbat med C och C++. Ännu så länge vet jag inte riktigt vad jag tycker om make-filer på sättet vi använder dem i denna kurs. Själv har jag tidigare gjort liknande saker med rena bash-skript och har ännu inte riktigt uppfattat vad make tillför som inte bash-skript klarar.

I javascript-världen finns ju en hel uppsjö olika typer av byggverktyg. Det jag använt är npm där jag gjort kommandon för att bygga mina projekt när jag till exempel använder babel.

Generellt tycker jag om att samla ihop kommandon så som vi gör med makefilen. Ofta är det kommandon som man kör sällan och därför glömmer alla options som ska sättas. Alternativt många eller långa kommandon som körs ofta. Det gör arbetet med projekt i terminalen lite mer DRY.

####Fann du nytta i de videor som var kopplade till detta kursmoment?
Jag skannade igenom alla videor och tyckte de var bra. Jag upplever dock att tiden lätt blir knapp om jag ska titta på ett flertal videor samt skanna igenom en föreläsning varje vecka. Detta gör att jag föredrar de skrivna artiklarna.

####Avslutande detaljer
Jag har skapat 1.1.0 taggen för kmom01 som jag hade missat.

Avslutningsvis tänkte jag bara nämna att me-sidan faktiskt har en favicon. I lite brutalistisk anda valde jag att göra en som ser ut som ett tomt dokument ;)