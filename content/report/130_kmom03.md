Kmom03
===============================
Jag har svårigheter att greppa detta kursmoment. Uppgiften med den horisontella gridden till exempel. Efter att jag kopierat över `typography*` filerna och aktiverat mixins var det bara små finjusteringar som behövdes för att få texten att hamna rätt. Även när det gällde den vertikala gridden fick vi väldigt mycket gratis. Om vi skulle fått som uppgift att skriva all kod som behövs för de båda gridderna hade nog kursmomentet känts som ett mindre projektarbete. Som kursmomentet är just nu känns det nästan som ett inledande kursmoment där vi ska sätta upp en utvecklingsmiljö.

#### Hur känns det att vara styrd till ett vertikalt grid, hämmande eller stödjande?
Jag tycker det känns mer stödjande än hämmande. Elementen på sidan måste placeras ut och att ha regler för detta kan göra det lättare. Tidigare har jag gjort det på känn. Ett vertikalt grid som bestämmer hur elementen ska placeras kan vara stödjande på ett sätt som gör att man vågar vara mer kreativ.

#### Hur känns det att jobba med ett typografiskt horisontellt/baseline grid, ser du någon poäng med det?
Jag vet inte om jag upplever någon skillnad mellan hemsidor som absolut följer ett horisontellt grid och sidor som mer bara tänker på principer för typografi. Att tex öka radhöjden och begränsa radlängden är åtgärder som går bra att göra utan att använda ett horisontellt grid. Sedan finns en hel del textelement, som listor och citatblock, som gärna får stämma överens med baseline grid för att sidan ska se snygg ut. Element som bryter av kraftigt mot texten, som t ex bilder, tabeller och stylade kodblock, upplever jag dock inte som störande även om de inte exakt stämmer in i baseline grid.

Att få in ett element som footern i en horisontell "rytm" ser jag, åtminstone inte ännu, inte heller någon poäng med. Jag upplever inte att en sida blir mer harmonisk eller snyggare för att footern ligger på ett pixelexakt avstånd från sista paragrafen.

Jag ser en poäng med att göra en sådan här övning. Att läsa teori om typografi och hur detta kan förändra upplevelsen av en sida, och samtidigt förändra vår sida enligt dessa regler ger en känsla för hur vi kan skapa harmoniska sidor. Själv gick jag tillbaka och kollade på mitt htmlphp-projekt och såg ett antal saker som jag genast skulle vilja förändra baserat på det vi har lärt oss i detta kursmoment.

#### Har du jobbat med liknande layouttekniker sedan tidigare?
Jag har aldrig jobbat efter så här rigida regler men har använt flexbox för att skapa enkla grids för sidor.

#### Du börjar se hur man kan jobba med LESS, kommentarer på det?
Less tillför många praktiska saker till stylingen. Att lätt kunna använda mos typografiska grid bara genom att lägga till ett antal mixins i stylen visar hur fint det går att återanvända kod. Själv tror jag fortfarande att jag är ganska fast i hur jag skrivit css. Jag använder än så länge bara möjligheten till variabler och att kunna nästla in stilregler för subelement.

#### Hur uppfattade du nivån på detta kmom? Svårt, lagom, många nya begrepp?
Det är mycket nytt i detta kursmoment men vi fick väldigt mycket gratis från de lessfiler som skulle inkluderas. Detta gjorde att kursmomentet kändes som om det låg på en normal 20h nivå.

#### Avslutningsvis
Jag lyckades inte få till inlinekoden och hr-taggen. Hur jag än justerar verkar det bli en pixel fel. Men just kod kanske är svårt? I onlineboken om typografi från läsanvisningarna fungerade inte inlinekoden alls när jag läste den på min telefon.

Jag har lagt till två länkar som tänder den horisontella eller vertikala gridden i footern på sidan. Det är snabbt och smutsigt javascipt och de båda bakgrundsbilderna går inte att tända samtidigt, men det blir ett hjälpmedel när sidan ska konstrueras och förhoppningsvis vid rättning.

Jag har inte lutat huvudmenyn mot någon av gridderna. Det skulle se fel ut. Horisontellt är huvudmenyn centrerad mot pilarna i "loggan", och vertikalt är menyn flytande för att ta hela utrymmet mellan loggan och bortre kanten för att skapa en känsla av linje och övre avgränsning.