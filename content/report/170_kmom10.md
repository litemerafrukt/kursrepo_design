# Kmom10

#### Krav 1 & 2
Jag valde att göra båda analyserna. Analyserna är upplagda som tidigare kursmoments analyser och urval och metod framgår i respektive analys.

* [Användbarhetsanalys](http://www.student.bth.se/~anng15/dbwebb-kurser/design/me/anax-flat/htdocs/analysis/usability)
* [Skrivsättsanalys](http://www.student.bth.se/~anng15/dbwebb-kurser/design/me/anax-flat/htdocs/analysis/write)

#### Krav 3, 4 & 5
Jag valde att arbeta med kund nr 3, Bew Gorp. Jag valde Bew Gorp med tanken att jag skulle kunna återanvända innehåll eller stora delar av sidan för att få upp en egen sida på min för närvarande ganska tomma server.

Jag tänker mig Bew Gorp som en webbutvecklare/programmerare snarare än webbdesigner. Han hyr ut sig som konsult till företag med uppdrag inom frontend och backend med en övervikt på utveckling i javascript. Bloggen är viktig för Bew då han oftast jobbar på andras projekt och sällan kan visa upp ett projekt i en portfolio. Det står lite mer om hur jag tolkat Bew och hans önskemål [på Bews hemsida](http://www.student.bth.se/~anng15/dbwebb-kurser/design/me/proj/htdocs/about).

För att ge sidan lite innehåll till footern använde jag länkar till mina egna githubrepon osv, vid leverans får detta bytas mot motsvarande som Bew tillhandahåller.

Jag valde att göra en ny fräsch installation av Anax-Flat då jag ville repetera stegen för att sätta upp en sida med ramverket.

Efter att jag satt upp den nya installationen av Anax-flat valde jag likväl att kopiera in nästan alla hjälpmoduler från kursmoment 6 då dessa fungerar bra och är till stor hjälp.

Mina två teman är uppbyggda av sammanlagt sex stycken less-filer där jag har en bas med en layout-fil och en grundläggande fil med grundläggande stil. Sedan har varje tema också en fil för layout och stil. Det finns en utförlig genomgång av strukturen [på projektets temasida](http://www.student.bth.se/~anng15/dbwebb-kurser/design/me/proj/htdocs/theme/architecture)

Jag valde att skriva tre längre [blogginlägg](http://www.student.bth.se/~anng15/dbwebb-kurser/design/me/proj/htdocs/blogg) och försökte följa de regler för att "skriva för webben" som vi läst under kursen.

Webbsidan fungerar responsivt men jag har valt att inte inkludera hamburgermenyn då det endast är fyra menyalternativ och dessa ryms bra även på mindre skärmar. Att lägga in en hamburgermeny med endast fyra alternativ tycker jag kan kännas lite påklistrat.

Jag gjorde två teman till kunden. I det alternativa temat har jag gått ifrån kravspecifikationen något genom att inte ha någon bild i loggan och jag visar inte heller flashbilderna. Flashbilderna tycker jag blir ganska dominerande och jag ville ge en annan känsla med det alternativa temat. Flashbilder är även, enligt mig, problematiska på två punkter. Den första är att de sällan är informationsbärande utan ofta utgör ren utsmyckning som tar bandbredd i anspråk. Det andra är att här använder vi dem på ett sätt som liknar banners, något som en tränad internetanvändare oftast ändå inte lägger märke till enligt [Jakob Nielsen](https://www.nngroup.com/articles/banner-blindness-old-and-new-findings/). Och som det står i artikeln [Multi-Device Content](https://developers.google.com/web/fundamentals/design-and-ui/responsive/content) "use images sparingly. Text-only can be beautiful!" och att man ska fråga sig vad en bild man tänker införa tillför för användaren.

I övrigt är bägge teman genomförda enligt kravspecen och det går att läsa mer om tankarna bakom de två teman och bastemat här:

* [Bastema](http://www.student.bth.se/~anng15/dbwebb-kurser/design/me/proj/htdocs/theme/base)
* [Kundens tema](http://www.student.bth.se/~anng15/dbwebb-kurser/design/me/proj/htdocs/theme/custom)
* [Alternativt tema](http://www.student.bth.se/~anng15/dbwebb-kurser/design/me/proj/htdocs/theme/alternative)

#### Krav 6
Jag skrev en sida som förklarar arkitekturen bakom sidan. [Den sidan finns här](http://www.student.bth.se/~anng15/dbwebb-kurser/design/me/proj/htdocs/theme/architecture). Jag förstod dock inte punkt 3 i uppgift 6. Där finns inget specifikt som jag kan visa upp på projektsidan från de sex less-moduler jag skapade för att bygga mina bägge teman. Det jag har lagt kraft på är att göra en lättarbetad struktur för att göra nya teman. För att uppnå detta använder jag framförallt många variabler och några mixins. Detta är dock något som syns i koden för less-modulerna snarare än på sidan.

#### Allmänt
Det är spännande att se vilken bredd som finns inom begreppet "webbutveckling". Att till exempel programmera javascript som i javascript1, linux och webapp-kurserna tycker jag är hur kul som helst. Att designa statiska hemsidor som i denna kurs, roar mig inte lika mycket. Detta kan ha påverkat min känsla för kursen och jag har förmodligen problem att vara objektiv så här i slutet på vad jag tycker har varit en tung kurs.

Det känns som om kursen tagit mer tid än stipulerade 50% studiegrad. Den stora mängden teman som ska göras under kursen bidrar till detta. För mig hade det känts mer värdefullt att få fokusera mer på några få teman, än att producera många.

Jag har inte blivit lika övertygad om behovet av en css-preprocessor som jag läst om i redovisningar av mina studiekamrater och i studentarbetet som fanns som kursmaterial. Det jag framför allt saknar i css jämfört med less är variabler och möjligheten att kunna nästla regler.

Innan kursen hade jag en förhoppning att kursen inte bara skulle handla om design av statiska webbsidor, utan ta upp mer om vad man ska tänka på när man skapar användarvänliga gränssnitt och användarupplevelser. Kanske även om hur man designar appar snarare än hemsidor.

Jag förstår tanken bakom att använda ett ramverk för att vi ska kunna fokusera på designbiten, men jag anser inte att det fungerade speciellt bra. Det tog två kursmoment bara att komma igång med ramverket. Ramverket är också nästan odokumenterat i dagsläget vilket också är problematiskt. Om kursen hade använt ett annat open source cms-ramverk som har fler användare, till exempel [grav](https://getgrav.org/) eller [october cms](http://octobercms.com/) hade det funnits gott om dokumentation att söka svar i, även utanför dbwebb. Jag tror förvisso också att kursen skulle klarat sig fint utan ett cms och ändå kunnat lära ut designprinciper, markdown och less.

Analyserna har känts väldigt värdefulla genom att ge verktyg för att kritiskt granska design.

Kursmaterialet och kursboken har varit väldigt bra. Feedbacken på kursmomententen har varit bra och lagom utförlig och som vanligt är stödet från lärare och communityn utomordentligt.

Kursen får 5 av 10 poäng. Jag skulle rekommendera en kollega att vänta och se hur kursen utvecklas till nästa kurstillfälle innan hen söker kursen. Kursen innehåller mycket bra men skulle behöva utvecklas.