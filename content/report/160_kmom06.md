Kmom06
===============================

Jag ville leka lite i detta kursmoment. Försöka skapa något lite annorlunda mot de teman som jag hade tidigare.

Det jag började med var att hitta en skitig betongvägg för att fota. Utifrån fotot skapade jag ett tema där jag använde flera designprinciper och designelement. Sedan anpassade jag temat för att, tillsammans med ett par andra teman, uppfylla kraven på sex olika.

Mitt sätt att angripa uppgiften gjorde att jag upplever att det blev lite krystade skillnader på olika teman. Vissa skillnader finns där bara för att uppfylla kravet på sex teman.

Jag kände också att uppgifterna kom i fel ordning. Att börja med principer känns som att läsa programmeringsarkitektur innan man lärt sig om funktioner och objekt. Så jag koncentrerade mig på designelement först.

Intressant att notera är att om man tittar på alla videorna och läser samtliga artiklar för kmom06 så finner man sammantaget ingen åtskillnad på begreppen designelement och designprinciper. En artikel använder till och med begreppen mer eller mindre synonymt (https://designschool.canva.com/design-elements-principles/).

#### Hur känns det att tänka i termer av designprinciper?
Det känns bra att få ord och begrepp för principer. Det gör det lättare att ta till sig litteratur och kommunicera design. Sedan är inte principerna som sådana helt nya för mig. Jag har i perioder varit entusiastisk hobbyist både inom fotografering och 3D-modelering där många designprinciper är samma.

#### Fick du en känsla av att design element kan vara ett sätt att med mindre medel påverka en design, eller hur upplevde du det?
När designen har en tanke, det har tagits hänsyn till designprinciper och designen är sund i grunden upplever jag att ytterliggare designelement kan vara ett sätt att med mindre medel lyfta designen.

Designelement är annars någonting som jag upplever som mer grundläggande. Att designelementen är vad, via designprinciper, bygger upp designen precis som objekt och funktioner via kodarkitektur bygger upp våra program.

#### Har du själv en uppfattning om “the final touch” och vad det kan vara i sammanhanget webbdesign?
Jag skulle nog vilja uttrycka mig som så att jag börjar lära mig vad "the final touch" kan vara inom webbdesign. Jag sitter ofta och skruvar på designen för att få den att kännas lite bättre. Men jag har precis börjat lära mig verktygen (designprinciper) och "the final touch" handlar mycket om träning och erfarenhet.

Final touch i ett interaktivt medium som en hemsida behöver inte bara vara statisk. En final touch jag gjorde i detta kursmoment var att ändra mitt grundtema till ett av mina försiktigare teman och lägga ett mer engagerande tema som det första en besökare troligen ändrar till. Detta följer designprincipen kontrast fast i tid snarare än rum. Samma sak gjorde jag med mina två försiktiga teman. Jag såg till att dessa ligger i listan på ett sätt som minskar risken att en besökare väljer dessa direkt efter varandra då skillnaden dem emellan är så liten att känslan kan bli underväldigande.

#### Har du under kursen skapat dig en känsla för begreppen god design och vad som är subjektiv och objektivt inom det området?
Till viss del. Jag har fått fler verktyg och begrepp för att kunna uttrycka vad min magkänsla säger mig. Nu krävs det mer reflekterande och träning.

Analysuppgifterna har varit mycket nyttiga för att lyfta undermedvetna känslor till medvetna tankar.

#### Lite allmänt

Att göra 6 nya teman tyckte jag var många. Tiden jag hann lägga på varje tema kändes för kort och jag blev inte riktigt nöjd med något av dem. Personligen hade jag tyckte det varit bättre att halvera antalet teman men lägga in fler designprinciper och designelement i varje.

Min känsla att markup och style, html och css, inte går att skilja åt har stärkts under kursens gång. Jag har flera tema-ideer som fallit på att sidan är strukturerad på ett visst sätt. Movement, asymetrisk balans och randomness är exempel på design-principer där jag känner att jag skulle vilja ändra i sidan struktur för att göra ett tema. Till andra tema-ideer skulle jag även velat lägga till element som mest är där för att få ihop en design.