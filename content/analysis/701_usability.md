# Användbarhetsanalys

Här följer en kort analys angående fyra webbplatsers användbarhet, "usability".

Som utgångspunkt för analysen har jag använt artikeln [Usability 101: Introduction to Usability](https://www.nngroup.com/articles/usability-101-introduction-to-usability)

## Webbplatser
Följande webbplatser har analyserats:

* [Laracasts](https://laracasts.com/)
* [elm-lang](http://elm-lang.org/)
* [Netflix](https://www.netflix.com/se-en/)
* [SVT Play](http://www.svtplay.se/)

Alla fyra webbplatser är sådana som jag använt ofta den senaste tiden.

De två första webbplatserna är utbildningsresurser inom programmering och de två sista är sidor med strömmad tv/video.

## Metod

Jag utgick i analysen från [Usability 101: Introduction to Usability](https://www.nngroup.com/articles/usability-101-introduction-to-usability) och använde artikelns fem kvalitetskomponenter för användbarhet.

* Learnability: How easy is it for users to accomplish basic tasks the first time they encounter the design?
* Efficiency: Once users have learned the design, how quickly can they perform tasks?
* Memorability: When users return to the design after a period of not using it, how easily can they reestablish proficiency?
* Errors: How many errors do users make, how severe are these errors, and how easily can they recover from the errors?
* Satisfaction: How pleasant is it to use the design?

Webbplatserna poängsätts på samtliga punkter med ett poäng mellan 1 och 5 där 5 är bäst. Dessa poäng summeras till en total poäng för webbplatsen och webbplatserna kommer att rankas utifrån denna poäng.


## [Laracasts](https://laracasts.com/)
[FIGURE src="image/usabilityanalysis/laracasts.png?w=600&sharpen" class="center" alt="Laracasts" caption="Laracasts kurssida"]

Laracasts erbjuder utbildningsvideor om webbutveckling. Många videor är inriktade på utveckling i Laravel men det finns även videor som tar upp css, javascript och devops.

### Learnability 4/5
Laracasts sida är lättnavigerad. Kommer man till förstasidan krävs bara 1-2 klick för att komma till en översikt av videoutbudet. Sökfunktionen på sidan fungerar bra, ger rimliga träffar och känns pålitlig.

Det som ändå drar ner betyget är den dåliga översikt över utbudet som defaultversionen av kurssidan presenterar. Här har utvecklaren använt ett stilgrepp som passar bättre på en försäljningssajt än en prenumerationssajt genom att bestämma på förhand vad som ska promotas.

### Efficiency 4/5
Efter att man lärt sig navigera Laracasts hemsida går det mycket fort att komma fram till det man är intresserad av. Det går även snabbt att komma fram till om ett ämne som man söker information om finns på sidan eller inte genom att använda sökfunktionen eller bara snabbt bläddra igenom kurserna.

Det som ändå drar ner betyget är att sidan använder överdrivet många animationer för olika element på sidan. På grund av dessa animationer kan det ibland kännas trögt att skumma sidan och skaffa sig en översikt då element ska "fejdas" in snarare än bara visas.

### Memorability 5/5
Sidan är bra i grunden och när man väl lärt sig uppbyggnaden, vilket går fort, är det inga problem att komma tillbaka till den.

### Errors 4/5
Det allvarligaste felet som kan uppkomma torde vara att användaren inte hittar en video som behandlar ett ämne som användaren vill veta mer om.

Söker man manuellt genom att skumma sidor är risken ganska stor att man missar intressanta videor. Om man däremot använder sökfunktionen får man fram adekvata resultat.

### Satisfaction 3.5/5
Laracasts är i sin nuvarande version snygg och lättnavigerad. Trots detta vill jag inte ge sidan en fyra i betyg. Det som drar ner betyget är den överdrivna användningen av animationer. Laracasts är en sida som jag som prenumerant i perioder ofta kommer tillbaka till. Då blir animationerna bara ett irritationsmoment som hindrar mig att snabbt komma åt informationen jag söker.

Totalbetyg: 20.5/25

## [elm-lang](http://elm-lang.org/)
[FIGURE src="image/usabilityanalysis/elm-lang.png?w=600&sharpen" class="center" alt="elm-lang" caption="Lär dig Elm"]

Elm-lang är en sida som både presenterar programmeringsspråket elm och fungerar som en utbildningsresurs för språket.

### Learnability 5/5
Sidan har enkel navigering och man hittar både information om Elm och utbildningsresursers direkt från förstasidan.

### Efficiency 4/5
Sidan är som sagt enkel att hitta på första gången man kommer till den. Däremot kan det vara lite besvärligt att hitta tillbaks till exempel ett avsnitt i en tutorial eller ett exempel som man är intresserad av. Navigeringen av sidan bygger på att man anländer till förstasidan och klickar sig fram till det man är intresserad av.

Det är relativt lätt att hitta det man söker men bristen på möjliga genvägar drar ner betyget.

### Memorability 3/5
Om man kommer tillbaka till sidan efter att inte använt den under en period kan man få känslan av att börja om från början. Genom att man måste klicka sig fram till det man är intresserad av via mer och mer specificerade sidor är det lätt att bli frustrerad över att inte hitta sidan med just det innehåll man tidigare sett och är intresserad av.

Sidan saknar sökfunktion vilket skulle kunnat vara ett sätt att avhjälpa frustrationen som kan komma av att behöva klicka och skumma sidor innan man hittar vad man söker.

### Errors 3/5
Felmöjligheten är beroende av vad man söker på sidan. Att sidan bygger på en hierarki där man klickar sig fram till det intressanta gör att det är lätt att komma fel och bli tvungen att backa tillbaka till en tidigare sida för att på nytt försöka hitta rätt.

En av sidans huvudfeatures är den git-bok som introducerar elm. Denna nås med ett par klick från förstasidan och är lätt att navigera. Vad gäller denna funktion torde felfrekvensen vara låg.

### Satisfaction 4/5
Sidan är snabb och responsiv och stilen är avskalat rakt på sak. Känslan är att sidan gör precis vad den ska och fungerar bra. En väl implementerad sökfunktion hade förmodligen gett full poäng.

Totalbetyg: 19/25

## [Netflix](https://www.netflix.com/se-en/)
[FIGURE src="image/usabilityanalysis/netflix.png?w=600&sharpen" class="center" alt="Netflix" caption="Strömmad underhållning"]

### Learnability 5/5
När man loggat in på sidan presenteras rad efter rad med filmer och tv-serier. Raderna är klart rubricerade efter hur urvalet till raden har gjorts. Klickar man en film eller tv-serie så startar den direkt och har man tittat på videon tidigare hoppar spelaren automatiskt dit man var.

Netflix sida är ett under av användarvänlighet. Det tar i princip ingen tid att förstå hur man ska använda sidan. Jag har sett både 3-åringar och 83-åringar starta Netflix och direkt kunna börja använda tjänsten.

Det enda som kan vara svårt för den absoluta nybörjaren kan vara att göra en fritextsökning för att snabbt hitta något specifikt. Detta beror dock mer på att de många raderna med filmer och tv-serier lätt fångar ögat och att nybörjaren inte tänker på att titta på den fixerade menyraden där sökikonen syns tydligt.

### Efficiency 5/5
När man lärt sig navigera Netflix sida är det inga problem att använda den. Det går att söka efter en specifik video, de filmer och tv-serier du börjat se presenteras på förstasidan och du kan spara intressanta videor i en egen lista.

Sidan fokuserar på grundfunktionaliteten och har ett mycket gott genomförande.

### Memorability 5/5
Sidan är, som sagt, i grunden väldigt lättanvänd och överskådlig. Då det inte finns en massa extrafunktioner i gränssnittet gör att när man väl lärt sig sidan, vilket går snabbt, så är det lätt att komma tillbaka till den.

### Errors 4.5/5
Det är svårt att göra fel på sidan och skulle det vara så illa att man startar fel video eller sparar fel video till sin lista går det snabbt att rätta till det. Det enda i gränssnittet jag tycker kan vara förvirrande är när man använder sökfunktionen och titeln man söker på inte finns på Netflix. Då får man inte ett meddelande om att titeln inte finns, utan man får istället en lista på titlar som Netflix tycker är relaterade till sökningen vilket kan vara förvirrande.

### Satisfaction 4.5/5
Netflix sida är snygg med en passande design och de har inte lagt in några störande animationer. Dock kan hover-effekten på videolistorna vara lite störande vid letande efter potentiellt intressanta objekt. Personligen stör det mig att objektets storleksändring tillåts flytta övriga objekt på samma rad. Detta är dock en petitess i ett i övrigt mycket bra gränssnitt.

Totalbetyg: 24/25

## [SVT Play](http://www.svtplay.se/)
[FIGURE src="image/usabilityanalysis/svt-play.png?w=600&sharpen" class="center" alt="svt play" caption="Massor av innehåll från Svt"]

### Learnability 4.5/5
Att börja använda svt play är lätt. Vill du se något av förslagen på förstasidan eller ett pågående program är du snabbt igång. Sidans sökfunktion är tydligt markerad och lätt att se.

### Efficiency 4/5
Svt play är en enkel tjänst att använda. Är du ute efter något av de just nu populära programmen är chansen god att du hittar det på förstasidan.

Vill du söka efter ett specifikt program kan du göra det via sökfunktionen. Sköfunktionen är i grunden bra men har en egenhet som kan förvirra användare. När man börjar skriva in i sökrutan får man förslag allt eftersom man skriver. Denna funktion är till viss del "fuzzy" och kan hitta till exempel "Fotbollsfeber" när man skriver in "boll". Om det däremot var "Bolibompa" som man egentligen sökte efter men stavade fel till så fungerar inte fuzzy-funktionen utan förslagskolumnen blir helt tom. Detta har jag märkt kan förvirra ovana användare som felaktigt tror att det som dom söker på inte finns och avbryter sökningen innan de tryckt enter. Hade användaren tryckt enter hade de förmodligen fått upp det de sökt efter då denna sökfunktion använder en annan "fuzzy"-algoritm än förslagskolumnen.

### Memorability 5/5
Att komma tillbaka till svt play efter att inte använt den på ett tag känns inte svårt. Tjänsten är lättanvänd i grunden och har man väl lärt sig sökfunktionens lilla egenhet kommer man ihåg den.

### Errors 4/5
Förutom sökfunktionen ser jag inte att det finns speciellt många fel en användare kan göra på svt play.

Då jag har sett ovana användare helt avbryta sitt försök att använda tjänsten på grund av felaktiga antaganden på grund av sökfunktionens egenhet måste jag ändå ge ett helt poängs avdrag för detta.

### Satisfaction 4/5
Svt play är en bra tjänst med tilltalande design. Vid ett användarscenario tycker jag dock att sidan fallerar. Om jag kommer till sidan och bara vill leta efter någonting intressant att titta på och går in på en underkategori, då kommer jag att få massor av förslag sorterade alfabetiskt. Kategoriindelningen av programmen är väldigt bred och omfattande. Det finns t ex ingen kategori som heter "natur" eller "vetenskap" utan båda dessa går in under "samhälle och fakta". Ibland ligger dessa ämnen i stället under kategorin "Dokumentär". Här skulle jag ha föredragit att man sorterat in programmen under lite smalare kategorier, så att de blir lättare att hitta även om man inte känner till programmets namn.

Totalbetyg: 22.5/25

## Sammanfattning

Det är två helt olika typer av sidor som jag har valt att analysera. Samtidigt finns det tydliga likheter mellan svt play/Netflix och Laracasts även om deras syften är olika.

Jag tycker att alla fyra sidor är välfungerande. Förmodligen hade jag inte använt dem så mycket som jag gör, om de hade haft allvarliga brister.

Trots att totalpoängen för de fyra sajterna ligger nära varandra måste jag säga att Netflix sida ligger en nivå ovanför de övriga. Det är helt enkelt en sida som i princip aldrig har betett sig på ett annat sätt än vad jag förväntat mig, eller där jag behövt tänka på *hur* jag skall göra vad jag vill få gjort.

Klar vinnare på 24.5/25 poäng är Netflix.
