# Designprinciper

En kort analys av designprinciper hos fyra webbsidor.

De första tre webbsidorna, adlibris, biblioteksportalen och svenska kyrkan, har jag valt utifrån att de är sidor som jag besöker regelbundet. De är även sidor med många besökare och det är intressant att analysera om de använder några speciella designprinciper. Utöver dessa tre sidor gjorde jag en googlesökning på "freelance web designer" och plockade den första länken som gick till en frilansande webbdesigner. Tanken var att se vad en webbdesigner använder för principer på sin egen sida.

Som källa för designprinciper har jag framförallt använt framför allt [Canva](https://designschool.canva.com/design-elements-principles/) och videon ["Art Principles"](https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=5).

## [Adlibris](http://adlibris.se)

Adlibris sida vill naturligtvis få dig att köpa böcker. Förstasidans topp domineras av ett sökfält följt av kategorier för böcker.

Förstasidan handlar om böcker. Sidan ger dig omedelbart tips på storsäljare i olika kategorier.

Designen är rak och jag tror att det gynnar webbsidans syfte. Som besökare kan du direkt börja söka med sökfält eller kategorier. Känslan jag får är att de faktiskt vill hjälpa mig att hitta det jag vill ha, utan att alltför påträngande försöka sälja på mig en massa annat.

När det gäller designprinciper tror jag att man valt att hålla det enkelt, förmodligen som en kombination av att sidan ska vara enkel men också kunna underhållas av framförallt tekniker. Man kan se att de har använt en grid, och det finns en tydlig hierarki mellan sidans header och innehåll. De har valt en klar röd färg som kan anses aktiverande. Som kontrast mot denna har de använt en blågrön färg som nästan är en komplementfärg till den röda. Sidan är som sagt designmässigt enkel med en tydlig mittkolumn.

## [Biblioteksportalen](https://biblioteksportalen.lund.se/web/arena/welcome)

Biblioteksportalen ser ut att vilja vara den samlande punkten för information rörande biblioteken i Lunds kommun.

Biblioteksportalen har en ren och rak design. De har använt svart och vitt och avgränsar headern med en kraftig border. Designen är platt till den milda grad att det är svårt att snabbt se vilka element som är klickbara.

Jag tror att designen är tänkt att se modernt minimalistisk ut, men jag anser att de misslyckats på några punkter. I headern har de lagt in flera funktioner på rad och försökt gruppera dessa, men på grund av elementens olika storlekar ger grupperingen ett ofärdigt intryck, som om de bara placerat elementen utan större eftertanke. Förstasidans "Hitta snabbt"-samling av länkar har också en färg som känns avvikande på ett ofärdigt sätt. Typografiskt har de blandat helvetica i headern och verdana på sidan. Dessa fonter tycker jag ligger för nära varandra i utseende för att blanda på samma sida. Det blir ingen kontrast mellan fonterna vilket bidrar till det ofärdiga utseendet.

Jag tror att designen hade tjänat på om de vågat fortsätta sitt svartvita högkontrasttema från headern, bara använt det gröna i folkbibliotekens logga som färginslag och använt en enda font.

Vad gäller designprinciper är det precis som hos adlibris ganska enkelt hållet. De har använt en tydlig grid och användandet av svart och vitt skapar skarpa kontraster. De har även använt färg för att lyfta fram vissa delar som exempelvis snabblänkar.

## [Svenska kyrkan](https://www.svenskakyrkan.se/)

Svenska kyrkans hemsida ser ut att ha flera syften: rekrytera nya medlemmar, information om kyrkans tjänster, information om kyrkans arbete, information om kristen tro och kyrkonyheter. Kanske är det därför man har placerat en stor sökruta mitt på första sidan. Sökrutan fungerar också som rubrik för sidan genom sin formulering: "Hej! Vad söker du?" kan syfta både på konkret informations-sökning och på sökande kring livets stora frågor.

När man kommer in på förstasidan domineras sidan av en stor stämningsfull bild. De visar tydligt att sidan fortsätter under "the page fold" tack vare begränsning av stämningsbildens höjd. Allmänt ger sidan ett ljust intryck trotts att de inte lämnat några större ytor med negative space.

De designpriniper som är tydliga, förutom grid, är hierarki, gruppering och repetition. När man skrollar ner på sidan skrollar man igenom olika regioner. Dessa regioner har olika bakgrundsfärg och linjer som avgränsar men även kontrast genom olika utseende men ett genomgående utseende i regionen. De knyter även ihop sidan genom att genomgående använda en och samma blå färg i alla regioner.

Sidans design speglar att sidan har många syften. Jag anser att designen fungerar mycket bra för att samla upp och gruppera sidans syften. Sidan är snygg, välkomnande och lätt att skanna.

## [Roy Barber, webbdesigner](https://roybarber.com/)

Denna websida har som huvudsyfte att locka kunder till Roy Barber. Förstasidan är rakt på sak och börjar med en kort presentation, för att sedan snabbt fortsätta med exempel på projekt, vad Roy Barber kan erbjuda för tjänster och vad som gäller om man vill anlita honom.

Sidan är lång och inbjuder till att skrolla. Det är tydligt att sidan fortsätter under "the page fold." Skrollar man ner ser man att sidan är tydligt grupperad i regioner med informativ text och regioner med bilder som presenterar projekt.

Designen fungerar ganska bra för webbplatsens syfte. Som besökare får man snabbt reda på vem Roy Barber är, vad han gör och vad han har gjort, utan att lämna förstasidan. Sidan använder dock en skroll-animation som är lite för långsam för att jag som besökare ska kunna skanna sidan på ett bekvämt sätt, vilket i mitt tycke ger negativa signaler om design före funktion.

Förstasidan använder många designprinciper. Lätt identifierbara är grid, scale och negative space. När man öppnar sidan ser man tre regioner. Längst ner finns bilder och till höger finns en kort presentation. Till vänster ser vi en liten bild av Roy med mycket negative space runt. De tre regionerna kontrasterar också mot varandra genom att utgöras av dels stora färgglada bilder, dels text samt en mycket liten bild.
